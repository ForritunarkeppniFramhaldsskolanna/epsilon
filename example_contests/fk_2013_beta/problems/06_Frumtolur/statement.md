
<p>Frumtala er heiltala, stærri en einn, sem hefur hefur enga deila aðra en 1 og sjálfa sig. Til dæmis er heiltalan 8 ekki frumtala þar sem hún hefur deilana 1, 2, 4 og 8, en heiltalan 7 er frumtala þar sem hún hefur aðeins deilana 1 og 7 (þ.e. 1 og sjálfa sig). Frumtölur koma oft upp í strjálli stærðfræði, og eru lykilatriði í nútíma dulmálsfræði.</p>

Ef við teljum fyrstu fimm frumtölurnar upp, þá er fyrsta frumtalan 2, önnur frumtalan 3, þriðja frumtalan 5, fjórða frumtalan 7, og fimmta frumtalan 11. Þetta dæmi snýst um að finna frumtölu númer <tt>n</tt>. Til dæmis ef <tt>n = 5</tt>, þá viljum við finna fimmtu frumtöluna, sem er auðvitað frumtalan 11.

<h2>Inntak</h2>

<p>Á fyrstu línu er heiltalan <tt>1 &leq; T &leq; 100</tt>, sem táknar fjölda prófunartilvika sem fylgja. Hvert prófunartilvik samanstendur af einni línu með heiltölunni <tt>1 &leq; n &leq; 1000</tt>.</p>

<h2>Úttak</h2>

<p>Fyrir hvert prófunartilvik á að skrifa út eina línu sem inniheldur frumtölu númer <tt>n</tt>.</p>

