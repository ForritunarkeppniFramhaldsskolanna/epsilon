
<p>Margar forritunarkeppnir hafa dæmi þar sem keppendur eiga að raða lista af heiltölum. Þetta dæmi er aðeins öðruvísi, en hérna eigið þið að dæma lausnir á röðunarverkefninu.</p>

<p>Þið fáið gefna tvo lista af heiltölum. Fyrri listinn er ekki í neinni sérstakri röð, og er það listinn sem keppendur eiga að raða. Seinni listinn er hugsanlega raðaða útgáfan af fyrri listanum, en hann er svar frá einhverjum keppanda við fyrri listanum.</p>

<p>Skrifið forrit sem ákvarðar hvort seinni listinn sé raðaða útgáfan af fyrri listanum eða ekki.</p>

<h2>Inntak</h2>

<p>Á fyrstu línu er heiltalan <tt>1 &leq; T &leq; 1000</tt>, sem táknar fjölda prófunartilvika sem fylgja. Hvert prófunartilvik samanstendur af tveimur línum, sem hvor um sig hefur eina eða fleiri heiltölur aðskildar með bili.</p>

<h2>Úttak</h2>

<p>Fyrir hvert prófunartilvik á að skrifa út eina línu sem inniheldur &ldquo;<tt>Accepted</tt>&rdquo; ef seinni listinn er raðaða útgáfan af fyrri listanum, en &ldquo;<tt>Wrong Answer</tt>&rdquo; annars.</p>

