\problemname{Bilað Lyklaborð}

% \includegraphics[scale=0.4]{computer.gif}

Eins og venjulega var Goggi í tölvunni. Hann er sannur tölvunörður, og var því
auðvitað með fullt glas af Coke-i sér til hliðar. En ó-nei! Hann rakst í glasið
og Coke skvettist yfir allt lyklaborðið hans.

Núna er Goggi í bölvuðu veseni. Takkarnir á lyklaborðinu eru orðnir svo
klístraðir að stundum festast þeir inni í smá stund þegar hann ýtir á þá. Hann
á því mjög erfitt með að skrifa á tölvuna, því stafirnir sem hann ýtir á koma
stundum oftar en einu sinni á skjáinn. Sem dæmi ætlaði hann að skrifa `lol`
þegar hann var að spjalla við vin sinn á netinu, en í staðinn birtist
`lllooooooool`.

Inntakið inniheldur eina línu sem táknar streng sem birtist á skjánum þegar
Goggi ætlaði að skrifa ákveðinn texta. Úttakið á að innihalda eina línu með
textanum sem Goggi ætlaði að skrifa inn. Gera má ráð fyrir að textinn sem Goggi
ætlaði að skrifa innihaldi aldrei tvo eins stafi hlið við hlið.
