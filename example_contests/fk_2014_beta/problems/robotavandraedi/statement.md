
<img src="assets/bender.jpg" alt="bender" class="img-polaroid" style="float:right;width:30%;margin:6px;" />

Ákveðinn framhaldsskóli hefur nýlega verið að fikta með róbóta. Þeir hafa lengi
óttast að þessi dagur myndi koma, en nú hefur þeirra stærsta martröð orðið að
veruleika: Gervigreind róbótanna er orðin það fullkomin að þeir eru farnir að hugsa
sjálfstætt og ætla auðvitað að útrýma mannkyninu.

Sem betur fer er ennþá von, því róbótarnir eru ennþá inni í framhaldsskólanum,
og ekki er víst að þeir komist út. Ykkar verkefni er að lesa inn kort af
skólanum sem inniheldur staðsetningarnar á róbótunum, og greina hvort einhver
róbótanna komist út úr skólanum, eða hvort þeir séu allir fastir inni.

Kortinu er lýst með $n$ línum sem hver inniheldur $m$ stafi. Þrír stafir eru
notaðir í lýsingunni:

- &lsquo;<tt>.</tt>&rsquo; táknar autt gólfpláss
- &lsquo;<tt>#</tt>&rsquo; táknar vegg eða lokaða hurð
- &lsquo;<tt>X</tt>&rsquo; táknar róbót

Róbót getur gengið á auð gólfpláss sem liggja við hlið gólfplássins sem
róbótinn stendur á. Athugið að róbótar geta ekki gengið á ská.

Inntak inniheldur fyrst eina línu með heiltölunum $1 \leq n < 1000$ og $1 \leq
m < 1000$, aðskildum með bili. Svo fylgja $n$ línur sem tákna kortið af
skólanum eins og því er lýst að ofan. Gera má ráð fyrir að engir róbótar eða
veggir eru í jaðri kortsins.

Úttak á að innihalda eina línu sem er &ldquo;<tt>Death to humans</tt>&rdquo; ef
einhver róbót kemst út í jaðar kortsins (og þar með út úr skólanum), en
&ldquo;<tt>We are safe</tt>&rdquo; annars.

